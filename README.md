# ThaneOrigins
RPG Game created by a group of students for the course Software Technology.

Το παιχνίδι μας ξεκινάει δίνοντας απευθείας τον έλεγχο στον παίκτη, ο οποίος χειρίζεται τον ήρωα μας, τον Thane, με προοπτική πρώτου προσώπου. Η οθόνη παιχνιδιού του παίκτη περιλαμβάνει τη ζωή του υπό τη μορφή κόκκινων καρδιών στην άνω αριστερή γωνία της οθόνης. Με γράμματα σε κατάλληλα σημεία αναγράφεται το τωρινό επίπεδο του και οι πόντοι εμπειρίας του καθώς και τα χρήματα που έχει συλλέξει. Ακόμα στο δεξί μέρος της οθόνης υπάρχουν 3 γραφικά τα οποία ενημερώνουν το χρήστη για τη ποσότητα 3 ειδών αντικειμένων που μπορούν να «σηκωθούν» από το πάτωμα. Ο παίκτης κατά την εξερεύνηση του έχει τις ακόλουθες δυνατότητες. Μπορεί πλησιάζοντας σε μια πινακίδα να αποδεχτεί μια αποστολή και ακλουθώντας τις οδηγίες της να την ολοκληρώσει, λαμβάνοντας ως ανταμοιβή πόντους εμπειρίας, χρυσό αλλά το σημαντικότερο, να αποκτήσει το σπαθί του. Με αυτό μπορεί να κινηθεί προς έναν εχθρό αράχνη και να τον σκοτώσει κερδίζοντας επιπλέον χρήματα και πόντους εμπειρίες ή να ηττηθεί, προκαλώντας έτσι τη λήξη του παιχνιδιού. Ένα ατυχές φαινόμενο είναι πως μερικές φορές το animation του σπαθιού μπορεί να μη λειτουργήσει και να μην κινείται όταν ο παίκτης επιτίθεται με αυτό, παρόλο που η ζημιά που προκαλεί μετράει όντως. Με την εμπειρία που έχει συλλέξει ο παίκτης εν τέλει θα αυξηθεί το επίπεδο ικανοτήτων του με αποτέλεσμα τη βελτίωση της ζημιάς που προκαλεί σε εχθρούς. Με τα χρήματα που συλλέγει μπορεί να κινηθεί προς μια πινακίδα απόκτησης ιδιοκτησίας και έπειτα από αλληλεπίδραση μαζί της να αγοράσει το αντίστοιχο σπίτι αν έχει το απαραίτητο ποσό. Στο σπίτι αυτό υπάρχει ένα κρεβάτι με το οποίο αν αλληλεπιδράσει μπορεί να κοιμηθεί και να αναπληρώσει τη χαμένη ζωή του. Τα χρήματα του επίσης, μπορεί να αυξήσει ή να μειώσει παίζοντας ένα παιχνίδι ζαριών. Αλληλεπιδρώντας με έναν χαρακτήρα Dice Master ανοίγει μια οθόνη όπου ακολουθώντας τις οδηγίες σε αυτήν ο παίκτης μπορεί να στοιχηματίσει και ακολούθως να χάσει ή να κερδίσει. Δυστυχώς σε αυτό το σημείο συναντάται ένα σημαντικό bug κατά το οποίο το παιχνίδι, εκτός μερικών μεταβλητών που διατηρούν την τιμή τους γίνεται reset. Ακόμα ο παίκτης μπορεί να προσεγγίσει έναν Trader στον οποίο μπορεί σε ειδική οθόνη να πουλήσει και να αγοράσει αντικείμενα από αυτόν. Δυστυχώς και εδώ συναντάται το ίδιο bug με το παιχνίδι ζαριών και επιπλέον είναι εμφανές πως τα αντικείμενα στο Trader δεν έχουν αντιστοιχία σε αντικείμενα του παιχνιδιού. Σε διάσπαρτα σημεία του χάρτη, υπάρχουν περιστρεφόμενα μοντέλα τριών διαστάσεων, αντικειμένων τα οποία μπορούν να αποκτηθούν εάν ο παίκτης περάσει από πάνω τους. Από αυτά το πιο αξιοσημείωτο είναι οι 6 πάπυροι, οι οποίοι ξεκλειδώνουν ο καθένας τη δυνατότητα βελτίωσης ενός κομματιού του νοητού εξοπλισμού του ήρωα μας. Όταν ο παίκτης το επιθυμήσει συνεπώς, μπορεί να προσεγγίσει και να αλληλεπιδράσει με ένα πάγκο ο οποίος εμφανίζει μια οθόνη όπου με τη μορφή κουμπιών ο χρήστης μπορεί να «ξοδέψει» τους πάπυρους του και να επιλέξει τη βελτίωση που αντιστοιχεί σε κάθε πάπυρο. 

Αυτή είναι σε γενικές γραμμές η λειτουργία του παιχνιδιού μας, Καλή διασκέδαση!
